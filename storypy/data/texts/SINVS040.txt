WAAROM FEBRUARI MAAR ACHTENTWINTIG DAGEN TELT
Toen de wereld pas geschapen was en de maanden nog jong waren, legden ze graag met elkaar een kaartje.
Vooral Februari hield veel van kaarten, maar hij was zo ongelukkig in het spel, dat hij altijd verloor.
Op zekere dag bemerkte hij, dat hij alles verloren had, maar nog éénmaal wilde hij het wagen; hij hoopte in één slag zijn gehele verlies terug te winnen.
En dus begon hij met zijn broers Januari en Maart te spelen. Ook nu was het geluk niet met hem; hij verloor weer, maar daar hij geen rode duit meer bezat om zijn verlies te betalen, moest hij aan zijn beide medespelers elk een dag afstaan.
Zo komt het dat Januari en Maart éénendertig dagen hebben en Februari voor zichzelf maar achtentwintig dagen overhield.
(Noord-Brabant)