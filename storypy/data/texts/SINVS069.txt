KINKANKONEKE EN KINKONKANEKE
Kinkankoneke moest pap koken en Kinkonkaneke moest hout gaan sprokkelen.
Toen Kinkonkaneke thuiskwam, was Kinkankoneke verdronken in de pap.
Kinkonkaneke begon te huilen.
En het venster vroeg, waarom hij zo huilde.
"Omdat Kinkankoneke in de pap verdronken is," zei Kinkonkaneke. En de deur vroeg aan het venster waarom het zo rammelde.
"Omdat Kinkonkaneke huilt, omdat Kinkankoneke in de pap verdronken is."
En de mesthoop vroeg aan de deur, waarom hij zo wiebelde.
"Omdat het venster zo rammelt en Kinkonkaneke huilt, omdat Kinkankoneke in de pap verdronken is."En de pereboom vroeg, waarom de mesthoop zo steunde."
Omdat de deur wiebelt, en het venster rammelt en Kinkonkaneke huilt, omdat Kinkankoneke in de pap verdronken is."
En de noteboom vroeg aan de pereboom, waarom hij al zijn blaren liet hangen.
"Omdat de mesthoop steunt, en de deur wiebelt, en het venster rammelt en Konkonkaneke huilt, omdat Kinkankoneke in de pap verdronken is."
Toen kwam er een oud vrouwtje en die vroeg waarom de noteboom al zijn noten liet vallen.
"Omdat de pereboom al zijn blaren laat hangen, en de mesthoop steunt, en de deur wiebelt, en het venster rammelt en Kinkonkaneke huilt, omdat Kinkankoneke in de pap verdronken is ."
Toen kwam er een oud mannetje met een ijzeren stok en een kannetje in zijn hand en hij vroeg waarom dat oude vrouwtje al haar eieren stuk smeet.
"Omdat de noteboom al zijn noten laat valen, en de pereboom al zijn blaren laat hangen, en de mesthoop steunt, en de deur wiebelt, en het venster rammelt en Kinkonkaneke huilt, omdat Kinkankoneke in de pap verdronken is."
"Als dat zo is," zei het oude mannetje, "zal ik met mijn ijzeren stok mijn kannetje in honderdduizend stukjes slaan, en:
Daar kwam een varken met een lange snuit,
En mijn vertelseltje is uit.
(Oost-Vlaanderen)