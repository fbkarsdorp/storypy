HOE DE NAAM JACOB ONTSTOND
De mensen hadden nog geen voornamen en toen besloot men die aan hen te geven. Op elk dorp was er op een middag naamsuitdeling en ieder verdrong zich bij het gemeentehuis, want een ieder wou graag een mooie naam hebben.
De een werd Piet, de ander Jan, de derde Klaas geheten en zo ging het maar door. 
Een klein mannetje achteraan werd ongeduldig, want hij dacht dat hij nooit aan de beurt zou komen.
Daarom wilde hij laten zien dat hij er ook nog was.
Hij ging op een stoel staan, zodat zijn hoofd boven alle anderen uitstak en riep:"Krijg ik nog geen naam, burgemeester?"
De burgemeester wist zo gauw niet wie daar sprak en hij riep terug: "Ja, kop!"
En sinds die tijd wist het mannetje dat hij Jacob heette.
(Utrecht)